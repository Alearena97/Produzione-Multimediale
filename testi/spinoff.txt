La saga di God of War negli anni ha ricevuto diversi capitoli considerabili spin off, tutti prequel  che non fanno parte della trilogia portante ma che comunque esplorano gli eventi e i retroscena che hanno portato Kratos a essere il personaggio tormentato e desideroso di vendetta che conosciamo.
Il primo di questi capitoli "secondari" è Chains of Olympus, affidato da Santa Monica agli sviluppatori di Ready at Dawn e primo capitolo della serie ad uscire su Playstation Portable a marzo 2008. E' un prequel diretto del primo capitolo della saga e narra i diretti avvenimenti che portano all'inizio della trilogia. In termini di gameplay il titolo non è vario quanto i suoi fratelli su Playstation 2 ma il risultato ottenuto da Ready at Dawn è comunque ottimo: bossfight, combattimenti frenetici e Quick Time Events sono anche qui presenti in maniera massiccia. 
A novembre 2010, qualche mese dopo l'uscita di God of War 3 viene rivelata tramite il trofeo di platino di quest'ultimo l'esistenza di un nuovo capitolo portatile della serie, anche questo un prequel che pone la sua attenzione sugli eventi immediatamente successivi la sconfitta di Ares nel primo capitolo. Arriva nei negozi "Ghost of Sparta", che narra del viaggio di Kratos alla scoperta del suo passato e dei segreti della sua famiglia: e' l'unico capitolo della saga in cui si incontrano personaggi come la madre Callisto e il fratello da cui venne separato da piccolo, Deimos.
Il gioco migliora Chains of Olympus sotto ogni punto di vista, si presenta con un comparto grafico impressionante per la console portatile Sony (ormai morente nel 2010) e un gameplay rivisto e migliorato, con nuove armi come lancia e scudo di Sparta che apportano divertenti modifiche al combat system e una serie di bossfight davvero spettacolari e cruente, come quella con Scilla all'inizio del gioco. Nel 2011 i due capitoli portatili della serie sono stati raccolti nella "God of War collection volume 2" e rimasterizzati in alta definizione per Playstation 3.
L'ultimo e più recente spin off della serie è God of War "Ascension": arriva nel negozi a marzo 2013 su Playstation 3 e cronologicamente si presenta come precedente a tutti gli altri, mostrando un Kratos appena diventato "il fantasma di Sparta" e prigioniero delle Furie per aver infranto il patto di sangue siglato con Ares quando gli vennero donate le lame del caos. Nonostante le premesse interessanti però il gioco non colpisce particolarmente, il gameplay dopo 5 capitoli comincia a stancare e risultare troppo ridondante, l'aggiunta di meccaniche riuscite non troppo bene come la raccolta delle armi dai cadaveri dei nemici e una resa grafica ottima ma fin troppo scenica e cinematografica portano il giocatore a stancarsi presto. La grande novità di questo capitolo è il comparto multiplayer online, ma anche questo seppur godibile e a tratti divertente non sorprende ma anzi viene presto dimenticato e abbadonato dalla community, che reputa questo capitolo il peggiore della serie.
Menzione d'onore per God of War "Betrayal", titolo per cellulari dimenticato dal pubblico ma comunque canonico. Molto corto ma divertente è un action a scorrimento orizzontale che si pone tra gli eventi del primo e del secondo capitolo.