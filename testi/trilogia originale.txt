La saga di Kratos inizia con "God of war", il primo capitolo della serie pubblicato su Playstation 2 il 22 marzo 2005 negli Stati Uniti e l'8 luglio dello stesso anno in Europa. E' la storia di un famoso generale spartano che durante una guerra contro i barbari si trova in una situazione di estremo svantaggio ma pur di non accettare la sconfitta e quindi la morte chiede aiuto ad Ares, dio della guerra a cui Kratos era devoto. Ares quindi fornisce a Kratos le armi che lo accompagneranno per tutta la saga (anche se con qualche variante) e il potere per sconfiggere i suoi nemici, in cambio della sua anima e della sua liberta. Una notte però durante un saccheggio in un villaggio ateniese la furia e la brama di sangue dello spartano diventano incontrollabili e Ares con un inganno teletrasporta la moglie e la figlia di Kratos sul posto facendo si che vengano uccise da quest'ultimo per sbaglio. Le ceneri dei suoi affetti si attaccano alla sua pelle donandogli un colorito pallido: nasce il fantasma di Sparta, che da quel momento dedicherà la sua vita alla vendetta contro Ares e comincia un viaggio che lo porterà a diventare egli stesso il nuovo dio della guera. Il gioco ha riscosso un grandissimo successo ed è stato accolto molto positivamente dalla critica. Ha ricevuto il premio "Gioco d'azione dell'anno" allo Spike Video Game Award e David Jaffe, il suo creatore(che però si allontanerà dalla serie dopo il primo capitolo) ha ricevuto il premio "Sviluppatore dell'anno".
Due anni dopo il primo capitolo viene rilasciato sul mercato "God of War II", alla fine della generazione Ps2 e con la 3 già alle porte. La direzione di questo titolo viene affidata a Cory Barlog, che poi tornerà sulla serie per lavorare al quarto capitolo ufficiale rilasciato nel 2018. Il gameplay rimane quello del primo capitolo ma con ottime aggiunte come armi diverse rispetto alle famose lame (che in questo gioco vengono chiamate "Spade di Atena") come il martello del barbaro, la lancia del destino e la maestosa spada dell'Olimpo. Vengono inoltre aggiunti vari oggetti che cambiano la struttura di gioco come l'amuleto delle parche, che rallenta il tempo e viene molto utilizzato per creare enigmi ambientali, il vello d'oro, utilizzabile per contrattaccare, e le ali di Icaro che donano a Kratos molta più mobilità rispetto al primo capitolo. La trama racconta di come gli dei ancora una volta tradiscono Kratos e non mantengono la parola data dopo la sconfitta di Ares: le visioni e i ricordi dello sterminio della sua famiglia perseguitano ancora il fantasma di Sparta. Gli dei cominciano a vederlo come una minaccia e Zeus decide di privarlo del suo potere, Kratos così intraprende un viaggio per cambiare il passato e sconfiggere le tre sorelle del destino, così da poter manipolare il tempo e ottenere potenti alleati nella appena dichiarata guerra contro l'Olimpo: I Titani. 
Anche questo titolo viene accolto molto positivamente da critica e pubblico diventando una delle pietre miliari di Playstation 2.
La trilogia originale si conclude nel marzo 2010 su Playstation 3 con "God of War III", seguito diretto del secondo capitolo che riprende la storia di Kratos esattamente da dove si era interrotta anni prima: il fantasma di Sparta sta scalando l'Olimpo insieme ai Titani e gli Dei si preparano a combattere. Il gioco fin da subito mostra i muscoli con un comparto grafico incredibile e con delle sequenze spettacolari, già dopo qualche minuto di gioco è possibile affrontare Poseidone e godere di un combat system familiare ma rinnovato, fluido e rivisto per dar risalto alle potenzialità della nuova console Sony. Le cose però non vanno come previsto, in un momento di difficoltà Kratos si vede tradito dai Titani e precipita nell'Ade separandosi dalla Spada dell'Olimpo. Lo spartano si ritrova depotenziato e senza le sue armi ma grazie all'aiuto di Atena può riprendere con rapidità la sua scalata, adesso equipaggiato con la terza variante delle Lame del Caos, le Lame dell'Esilio. Il gameplay resta più o meno invariato rispetto ai predecessori: zone da esplorare, enigmi e orde di nemici. Un pregio notevole del titolo è una grande quantita di Boss da affrontare che rendono l'azione mai noiosa e l'interesse del videogiocatore sempre alto. Interessanti e divertenti da usare le nuove aggiunte dell'equipaggiamento, come i potenti Cestus di Nemea, gli Artigli di Ade, i sandali di Hermes e la testa di Elio, che Kratos strappa brutalmente al proprietario durante una cruda sequenza di Quick Time Event. A luglio 2015 il gioco ha ottenuto una versione "Remastered" per Playstation 4 rimasterizzata a 1080p. God of War 3 ha ricevuto consensi da parte di tutta la critica specializzata, raggiungendo un punteggio di 92% come media delle recensioni, concludendo l'originale trilogia del fantasma di Sparta ma lasciando spazio al futuro. Infatti, nel 2016..